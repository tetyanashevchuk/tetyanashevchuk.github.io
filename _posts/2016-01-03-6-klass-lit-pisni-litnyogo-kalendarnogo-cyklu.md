---
layout: post
title: "Пісні літнього календарного циклу. Русальні пісні \"У ржі на межі\", \"Ой, біжить, біжить мала дівчина\", \"Проведу я русалочки до бору\" "
tags: ["Система уроків", "6 клас", "Українська література"]
date: 2016-01-02T16:44:01-08:00
excerpt_separator: "<!--more-->"
---

 **Мета:** ознайомити учнів з русальними піснями; розкрити їхню магічну
 силу для наших предків;
 показати, що русалії тісно пов'язані з язичницькими віруваннями наших
 пращурів;
 формувати навички виразного читання текстів;
 з'ясувати значення цих пісень в естетич­ному вихованні людини;
 виховувати повагу до прадавніх вірувань наших предків, любов до
 природи.

<!--more-->

**Обладнання:** збірки обрядових пісень літнього циклу;
бу­кети сушених трав: аїру, материнки, чебрецю, полину;
ілюстрації.

**Тип уроку**: урок-роздум.

**Епіграфи:**

<div class="epigraph">
 <p>Ой зав'ю вінки та на всі святки,</p>
 <p>Ой на всі святки, на всі празники...</p>
 <p>Народна пісня</p>
</div>

<div class="epigraph">
 <p>Ой проведу я русалоньку до бору.</p>
 <p>Народна пісня</p>
</div>

## **<center>Хід уроку</center>**

### I.  ОРГАНІЗАЦІЙНИЙ ЕТАП.

### II\. АКТУАЛІЗАЦІЯ ОПОРНИХ ЗНАНЬ УЧНІВ

#### **1. Бесіда.**

- Які пісенні твори називаються обрядовими? (Пісні, що виконують під
час обрядів, називають обрядовими.)

- Який твір називають народною піснею? (Народна пісня - невеликий
усний віршований твір, який співають.)

- Наведіть приклади обрядових пісень. (Учні називають ко­лядки,
щедрівки, веснянки, русальні, петрівчані, купальські, жни­варські
пісні.)

#### **2. Слухання учнями пісні "Ой зав'ю вінки".**

<center>Ой зав'ю вінки та на всі святки,</center>
<center>Ой на всі святки, на всі празники,</center>
<center>Да рано, рано - на всі празники.</center>
<center>А в бору сосна колихалася,</center>
<center>Дочка батенька дожидалася:</center>
<center>"Ой мій батеньку, мій голубчику,</center>
<center>Та прибудь к мені хоть на одне літо,</center>
<center>У мене в тині перед воротами</center>
<center>Синє море розливається,</center>
<center>Пани і гетьмани ізбігалися,</center>
<center>Всі цьому диву дивувалися".</center>

#### **3. Слово вчителя.**

Дівчата завивали вінки під час Зелених свят (Трійці) наприкінці травня - у першій половині червня. У цей час обігріває землю усіма забутий язичницький бог літнього сонця — Хорс. Після рясного травневого дощувін часто дмухає на землю спекотою.

Такої пізньої весни вже з'являються й духи літа, у яких щиро вірили
наші пращури.

-   Про яких духів ідеться? *(На Зелені святки (Клечальну неділю,
    Русалчин тиждень) давні українці особливо вшановували зе­лений світ
    рослин, що його одухотворювали. Добрі духи оселилися у зеленому
    буянні рослин, інші - у зелених схованках, у водяній безодні.)*
-   Чому існував звичай прикрашати хату трійчанським зіллям*? (Пахучі
    трави - це жертви Берегиням. Звичай вносити до хати зілля —
    материнку, полин, аїр, чебрець - означав запросити русалок, бо вони
    живуть не лише у воді, а й у травах і квітах.)*

### ІІІ. МОТИВАЦІЯ НАВЧАЛЬНОЇ ДІЯЛЬНОСТІ ШКОЛЯРІВ.

 Робота з епіграфами.

### IV\. СПРИЙНЯТТЯ ТА ЗАСВОЄННЯ УЧНЯМИ НАВЧАЛЬНОГО МА­ТЕРІАЛУ.

#### **1. Бесіда.**

- Чому русалок називають "ніжними й сумними?" *(Кажуть, що ці міфічні
істоти - це душі померлих нехрещених дітей або душі тих дівчат, які
померли перед вінчанням, або молодих жінок, що втопилися.)*
- Якими ви уявляєте цих дівчат? *(Вродливі, стрункі, зеле­ноокі, з
розпущеним блискучим довгим волоссям, блідим обличчям. Голівки
заквітчані водяними лілеями, польовими квітами. Одяг­нені русалки в
довгі - аж до п'ят - білі сорочки.)*

***Учитель.*** У перший день Трійці русалок "виводили з села". Дівчата
в полі готували спільний обід - тризну, заквітчували себе вінками й,
узявшись за руки, йшли співаючи.

#### **2. Читання учителем напам'ять русальної пісні "Ой проведу я русалоньки до бору".**

 <center>Ой проведу я русалоньки до бору,</center>
 <center>Сама вернуся додому!</center>
 <center>Проводили русалочки, проводили,</center>
 <center>Щоб до нас вже русалочки не ходили,</center>
 <center>Да нашого житечка не ламали</center>
 <center>Да наших дівочок не лоскотали,</center>
 <center>Бо наше житечко в колосочку,</center>
 <center>А наші дівоньки у віночку...</center>

#### **3. Робота з текстом.**

 - Яка картина постає у вашій уяві після прослуховування цього твору?
 - Як ви гадаєте, які почуття сповнювали душі дівчат?
 - З якою метою юнки співали цю пісню? *(Щоб задобрити русалок.)*
- Що робили дівчата зі своїми віночками після "русалій"? *(Викидали їх
на город, щоб був щедрий урожай.)*

***Учитель.*** Другою особливістю русальних пісень є прохання русалок,
щоб дівчата їм дали сорочки, а жінки - намітки.

#### **4. Виразне читання напам'ять учителем пісні "У ржі, на межі".**

 <center>У ржі, на межі, на кривій березі</center>
 <center>Там сиділа русалка.</center>
 <center>Просила русалка в дівочок сорочки:</center>
 <center>- Ви, дівочки, подружки, Да дайте мні сорочки,</center>
 <center>Хоча худенькую, да аби біленькую,</center>
 <center>Хоч не біленькую, да тоненькую!</center>

#### **5. Робота з текстом.**

- Опишіть картину, яка постає перед вами під час прослуховування цього
 твору.
- Якими словами русалка зверталася до дівочок? Як назива­ють ці
 художні означення?
- Чи відгукувалися дівчата на прохання русалки? *(Так, жін­ки та
 дівчата в ці дні вивішували в лісі, у гаю на деревах шматки полотна як
 своєрідне жертвопринесення русалкам.)*

***Учитель.*** Як ми вже говорили, Зелені свята - час русалок, і тоді
 ці сумні дівчата стають ой якими невгамовними!

 **6. Виразне читання пісні "Ой біжить, біжить мала дівчина".**

 <center>Ой біжить, біжить мала дівчина,</center>
 <center>А за нею русалочка:</center>
 <center>- Послухай мене, красна панно,</center>
 <center>Загадаю тобі три загадочки.</center>
 <center>Як угадаєш - до батька пущу,</center>
 <center>Не вгадаєш - до себе візьму.</center>
 <center>Ой що росте та без кореня,</center>
 <center>Ой що біжить та без повода,</center>
 <center>Ой що цвіте та без цвіточок?</center>
 <center>Панночка загадок не вгадала</center>
 <center>- Русалочка панночку залоскотала.</center>

#### **7. Робота з текстом.**

- У якій формі побудована пісня? *(У формі діалогу).*
-   Якими словами називає русалка дівчину? Які ще традиційні українські
звертання ви знаєте?
-   Чи відомі вам відгадки до загадок, які згадуються у пісні?

***Учитель.*** П. Чубинський у книжці «Труди етнографічно-статистичної
експедиції в Західноукраїнський край» зазначав, що в окремих регіонах
дівчина з пісні знає правильну відповідь і дає її, що й рятує її від
русалок. Ось варіант цієї пісні:

 <center>Ой біжить, біжить мала дівчина,</center>
 <center>А за нею русалочка:</center>
 <center>- Послухай мене, красна панно,</center>
 <center>Загадаю тобі три загадочки.</center>
 <center>Як угадаєш - до батька пущу,</center>
 <center>Не вгадаєш - до себе візьму.</center>
 <center>Ой що росте та без кореня,</center>
 <center>Ой що біжить та без повода,</center>
 <center>Ой що цвіте та без цвіту?</center>
 <center>- Камінь росте без коріння,</center>
 <center>Вода біжить без повода,</center>
 <center>Папороть росте да без цвіту.</center>
<br>
- У чому виявляється підступність русалок? *(Якщо десь у лісі чи на
березі ставка побачать парубків і дівчат, то намагаються заманити їх у
свої ігрища, а потім залоскотати до смерті.)*
- Як іще інакше називають цих міфічних істот? *(Лоскотухами.)*
- Чи можна відігнати русалок? *(Треба мати при собі полин, любисток,
м'яту, часник... Пахучими травами - любистком, ма­теринкою, чебрецем,
м'ятою встеляли підлогу, їх розвішували в оселі.)*

### V. ЗАКРІПЛЕННЯ ВИВЧЕНОГО.

#### **«Мікрофон»:**

-   Які ще види фольклору, невеликі за обсягом, використовуються у
    русальних піснях? *(Загадки)*
-   Який жанр фольклору нагадують русальні пісні? *(Казку)*
-   Знайдіть у русальних піснях рядки, що починаються однаково. Навіщо,
    на вашу думку автор використав цей прийом?

<div class="poem">
<p>Хоча худенькую, да аби біленькую,</p>
<p>Хоч не біленькую, да тоненькую! ( «У ржі на межі…» )</p>
</div>

<div class="poem">
<p>Ой що росте та без кореня,</p>
<p>Ой що біжить та без повода,</p>
<p>Ой що цвіте та без цвіточок? («Ой, біжить, біжить мала дівчина…» )</p>
</div>

<div class="poem">
<p>Да нашого житечка не ламали</p>
<p>Да наших дівочок не лоскотали. ( «Проведу я русалочки до бору…» )</p>
</div>

*(Повторюються звуки, слова та словосполучення на початку віршованих
рядків. Цей художній засіб називається **єдинопочатком** або
**анафорою**).*

***Учитель.*** Та найголовніше - русальні пісні, які, немов
бальзам**,** заспокоювали душу, веселили русалок цілий Русальний
тиж­день або Клечальну неділю.

-   Чому ці пісні є величальними? *(Вони славлять буяння рослинності,
    життєдайності сонця.)*

"Отже, русалії - це звичаї поминання предків. У час, коли цвіли жита,
люди боялися, щоб із цвітом не сталося чогось лихого. Тому й
зверталися до предків, прохаючи захисту, приносячи їм жертву. На
могилах влаштовували тризни. Ці звичаї збереглися й досі" *(Галина
Лозко).*

### VІ. ПІДБИТТЯ ПІДСУМКІВ УРОКУ.

#### **Вікторина "Ерудит".**

- Чи можуть русалки стати людині в пригоді? *(Домогтися прихильності
русалок досить легко: потрібно, маючи за поясом по­лин, таємно від
усіх піти до річки, сплести віночок і кинути його русалці. За такий
дарунок вона виконає будь-яке ваше бажання, адже русалки, як і всі
дівчата, дуже люблять дарунки.)*
- Як називаються дні, присвячені русалкам? *(Зелені свята. Клечальний,
або Русальний тиждень.)*
- Коли зеленим клечанням прикрашають хати? *(У суботу, напередодні
свят.)*
- У який день жінки не повинні працювати й чому? *(У Зеле­ний четвер,
щоб не розгнівати русалок.)*
- Що робили, якщо необхідно було принести води? *(До кри­ниці вкидали
полин.)*
- Як ще називають Зелений четвер? *(Русальним або Мавсь­ким Великоднем
).*
- Як називається десятий день Зелених свят? *(День русалок.)*
- Як святкували його? *(Цього дня люди готували просто неба різні
страви і пригощали один одного. Господині збризкували молоком шлях, що
по ньому корови йшли на пасовисько. Господарі на межах своїх полів
клали по шматкові хліба.)*

### VI\. ДОМАШНЄ ЗАВДАННЯ

Підготувати усну відповідь на запитання "Чому звичай вшано­вувати
природу на християнські Зелені свята та на Купала зберігся до нашого
часу?"
