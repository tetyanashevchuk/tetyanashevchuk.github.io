---
layout: post
title: "Пісні літнього календарного циклу. Жниварські пісні «Маяло житечко, маяло», «Там у полі криниченька», «А сонечко котиться, котиться»"
tags: ["Система уроків", "6 клас", "Українська література"]
date: 2016-01-04T16:44:01-08:00
excerpt_separator: "<!--more-->"
---

**Мета:** ознайомити учнів зі жниварськими піснями; розкрити їхню
магічну силу для наших предків;
формувати навички вираз­ного читання обрядових пісень; виховувати
повагу до прадавніх вірувань наших предків, повагу до
сільськогосподарської праці.

<!--more-->

**Обладнання:** збірки обрядових пісень;
 сніп колосся, вінки з квітів і колосся;
 ілюстра­тивний матеріал.

**Тип уроку**: бінарний урок (українська література і народо­знавство).

 **Епіграф**

<div class="epigraph">
<p>Що за милозвучність та краса,</p>
<p>не кажучи вже про класичну простоту</p>
<p>та безпосередність натхнення!</p>
<p>Се джерело, з якого на здоров’я </p>
<p>довго ще будуть пити нащадки.</p>
<p>П. Грабовський</p>
</div>

## **<center>Хід уроку</center>**

### І. АКТУАЛІЗАЦІЯ ОПОРНИХ ЗНАНЬ УЧНІВ.

#### 1.  **Фронтальне опитування.**

- Який твір називають народною піснею?
- Яку пісенну поезію називають обрядовою?
- Назвіть пісні літнього календарного циклу.
- Які особливості русальних та купальських пісень?

#### 2.  **Виразне читання купальських пісень декількома учнями.**

### I.  ПОВІДОМЛЕННЯ ТЕМИ ТА МЕТИ УРОКУ.

"Яка пшениця, така паляниця", "Хліб - усьому голова", "Буде хліб -
буде й пісня" - такі прислів'я побутують здавна в нашого народу. Жнива - це своєрідний підсумок важкої і водночас радісної праці хлібороба.
Це було велике свято, до якого ретельно готувалися. І ось уже від
ранкової до вечірньої зорі кресали серпи, дзвеніли коси, рядками
лягали снопи, виростали копи збіжжя і звучали пісні.

Сьогодні на уроці ми ознайомимося із жниварськими обряда­ми та
піснями, що їх супроводжували, спробуємо збагнути загадковість творчої
душі наших предків.

### I.  ВИВЧЕННЯ НОВОГО МАТЕРІАЛУ.

#### **1. Пояснення вчителя.**

Зажинкові пісні бажали радісних і легких жнив, пророкували щедрий
урожай, співали хвалу першому снопові.

![](../postImages/2016-01-05-1.png)

Власне жниварські пісні оспівували землю-годувальницю, сто­сунки між
господарями та женцями, у них прославлялися най­кращі женчики,
висміювалися ледарі, поетизувалася важка, проте мила серцю праця,
селянська доля.

Обжинкові пісні оспівували господаря та його сім'ю, бажали здоров'я й
достатку.

#### 2.  **Інсценізація "Зажинки".**

 *(Святково прибраний клас: стіл, застелений білою скатерти­ною, сніп
 колосся на покуті, на стінах вінки з квітів і колосся.)*

 ***Учитель.*** Починалися зажинки на Прокопа (21 липня). Крім того,
 вони мали збігатися з повним місяцем і так званими "легки­ми"
 (жіночими) днями - середою, п'ятницею, суботою.

 Надходила урочиста, сповнена радості і хвилювань мить, - за­жинки.
 Господиня, зодягнувшись у біле святкове вбрання, знімала з одвірка,
 переплетеного торішнім перевеслом, серпа, і, поклавши його в кошик, де
 вже лежали в хустині буханець хліба та дрібка солі, виходили в поле.
 На межі зупинялася, кланялася ниві.

 **Господиня.** Дай, Боже, час добрий і пору в доброму здоров'ї пожати
 та на той рік діждати!

 **Господар** *(ставав обличчям до сходу сонця й шанобливо знімав
 шапку).* Господи Боже, поможи легенько, добренько, щоб ви­жати
 хутенько!

 **Господиня.** Перший зажинок робився так: трьома захватами лівої руки
 стинали одну жменю, а потім другу. Зжаті стебла клали навхрест, і вони
 мали лежати до закінчення жнив. *(Імітує відповідні рухи.)*

 **Господар.** У деяких селах першу жменю відносили в комору, де вона
 стояла до Нового року. Напередодні Різдва її вносили до світлиці, щоб
 поворожити на багатий урожай.

 ***Учитель.*** Отже, жнива розпочалися. Тут відразу тихо зринала
 пісня, линула над нивами й завмирала в синій далині.

 **Учні виконують пісню "За горою, за крутою...", імітуючи рухи
 женців:**

 <center>За горою, за крутою</center>
 <center>Росте жито з лободою.</center>
 <center>Там дівчина жито жала,</center>
 <center>У правій руці серп держала, *(Двічі)*</center>
 <center>А лівою підбирала, *(Двічі)*</center>
 <center>Назад себе жменьки клала. *(Двічі)*</center>
 <center>Ой граю, граю канарею,</center>
 <center>Вернулася - позбирала *(Двічі)*</center>
 <center>Да в снопочки пов'язала, *(Двічі)*</center>
 <center>Да в кіпочки поскладала.</center>
 <center>Ой граю, граю канарею,</center>
 <center>Да в снопочки поскладала.</center>

 **Господиня.** Вижате за день збіжжя пов'язували в сніпки. Перший сніп - "коляда", "воєвода", "зажинок" - мав неабияке зна­чення.

 **Господар.** Якщо в родині була дівчина на виданні, то з "воє­води"
 пекли коровай на весілля і прикрашали його колосками.

 Коли в цьому не було потреби, перший сніп ставили на покуті, де він
 зберігався до початку осінньої сівби. Із розім'ятих колосочків робили
 перший засів.

 ***Учитель.*** Такими магічними діями й віщим словом прагнули
 задобрити таємничі сили природи, щоб, зажавши в "добрий час", щасливо
 завершити жнива.

 **Виразне читання зажинкової пісні "Поможи нам, Боже, ниву пожати".**

 <center>Поможи нам, Боже, ниву пожати,</center>
 <center>Ниву пожати, у копи скласти,</center>
 <center>У копи скласти, копи повозити,</center>
 <center>Копи повозити з поля до обори,</center>
 <center>З обори до стодоли, зі стодоли до комори,</center>
 <center>З золотої ниви в щасливу годину!</center>

#### 4.  **Інтерв'ю "Жниварські пісні".**

 **Журналіст.** Жнива тривали від зорі до зорі. Женці йшли в поле й
 поверталися додому з піснями. Чому?

 **Етнограф.** Спів звеселяв душу, знімав утому, додавав снаги.

 **Журналіст**. Яким настроєм сповнені жниварські пісні?

 **Етнограф.** У них звучить хліборобська гордість за щедрі пло­ди
 своєї праці, мрія про добробут, любов до рідної землі, похвала ниві,
 врожаєві, сонцю, господарям-трудівникам.

 **Журналіст.** Проте жнива - це важка праця, втома до сьомого поту. Чи
 йдеться про це у жниварських піснях?

 **Етнограф.** Олексій Дей зазначає: "Жнивні пісні ніби скупані и
 золотому промені літнього сонця, образ якого в них незмінно присутній,
 вони дихають теплом і свіжістю зоряних вечорів, ароматом поля,
 достиглої та свіжозжатої пшениці. Навіть мотиви втоми женців від
 важкої праці під спекотним сонцем втілені в світлих об­разах, що
 виграють іскрами надій на відпочинок, радість, молодечі зустрічі на
 щастя..."

#### **5. Виразне читання пісні "Там у полі криниченька".**

 <center>Там у полі криниченька,</center>
 <center>Навколо пшениченька.</center>
 <center>Там женчики жали,</center>
 <center>Золоті серпи мали,</center>
 <center>Срібнії юрочки,</center>
 <center>Що в'язали снопочки.</center>
 <center>Добрії були женці –</center>
 <center>Дівчата й молодиці.</center>
 <center>Дівчата - косаті,</center>
 <center>А хлопці - вусаті,</center>
 <center>Молодиці — білолиці.</center>

#### **6. Виразне читання пісні "Ой вже сонце котиться".**

 <center>Ой ,вже сонце котиться,</center>
 <center>Нам обідать хочеться.</center>
 <center>Ой, дай, пане, дай</center>
 <center>Обідати нам!</center>
 <center>Як обідать не даси,</center>
 <center>То вже завтра не проси.</center>
 <center>Як прийдеш прохати -</center>
 <center>Кочергою з хати.</center>
 <center>На завтрашній день</center>
 <center>Підемо до людей.</center>
 <center>Та в чужого ж пана</center>
 <center>Горілочку п'ють,</center>
 <center>В нашого, скупого,</center>
 <center>Й води не дають.</center>
 <center>У чужого пана</center>
 <center>їдять калачі,</center>
 <center>У нашого, скупого,</center>
 <center>Ще й хліб у печі.</center>

#### **7. Виразне читання пісні «Маяло житечко, маяло».**

 <center>Маяло житечко, маяло,</center>
 <center>Як у полі стояло,</center>
 <center>А тепер не буде маяти,</center>
 <center>А буде в стодолі лежати.</center>
 <center>До межі, женчики, до межі,</center>
 <center>Бо мої пиріжечки у діжі.</center>
 <center>До краю, женчики, до краю,</center>
 <center>То я вам пиріжечки покраю.</center>
 <center>Котився віночок по полю,</center>
 <center>Просився у женчиків додому:</center>
 <center>Возьміте мене, женчики, з собою</center>
 <center>Та занесіте мене до господаря в стодолу,</center>
 <center>Бо я вже в чистім полі набувся,</center>
 <center>Буйного вітречку начувся,</center>
 <center>Од ясного сонечка нагрівся,</center>
 <center>А дрібного дощику напився;</center>
 <center>Нехай же я у стодолі одпочину,</center>
 <center>Поки вивезуть знов на ниву.</center>

#### **8. Бесіда.**

-   До якого виду жниварських пісень (зажинкові, жнивні, обжинкові)
    належать прочитані вами тексти?
-   Кого славить народ у жниварських піснях?
- Назвіть епітети в першій пісні. Яка їх роль у творі?
- З яких рядків зрозуміло, що герої пісень "добрії женці"?
- Які слова в піснях є пестливими? Про що вони свідчать?
- Чи може людина від важкої праці переживати радість і за­доволення?

*Учитель. ***У жниварській пісні «Маяло житечко, маяло» віночок
зображений не як звичайний предмет, а як жива істота. Він розмовляє із
женцями, просить занести його в стодолу, де зможе відпочити, аж поки
його знову винесуть на ниву.

 Надання тваринам, рослинам, предметам і явищам людських властивостей
 називається ***персоніфікацією.***

 Цей прийом найчастіше використовують у таких фольклорних жанрах, як
 казки, байки і легенди.

#### **9. Інсценізація "Сніп-Рай".**

 ***Учитель.*** Після закінчення жнив робили Сніп-Рай та обжин­ковий
 вінок.

 **Дівчата** *(співають).*

 <center>Наш пан молоденький,</center>
 <center>Під ним коник вороненький,</center>
 <center>По полю проїжджає,</center>
 <center>Женчиків виглядає:</center>
 <center>- Чи не йдуть мої женці,</center>
 <center>Чи не несуть вінка в руці?</center>
 <center>Аж їдуть женці з лану,</center>
 <center>Несуть віночок пану.</center>

 **1 дівчина.** А що то - Сніп-Рай? Як виготовляли його?

 **2 дівчина**. Чоловіки й жінки проходили по ниві вздовж і
 впоперек, збирали колоски й складали у "квітку", "китицю", у невеликй
 "Сніп-Рай" чи плели волосяний хрест.

 **3 дівчина.** Мені бабуся розповідала, що цей Сніп-Рай і ємісцем
 перебування душ померлих, добрих духів поля. У цьому Раю оселяється й
 сам дух урожаю, що сходить невидимо з неба в дні Корочуна та на Новий
 рік. Цей бог призначає духів-опікунів на охорону ниви<span
 style="font-variant:small-caps;">. </span>

 **4 дівчина.** А що то - Корочун?

 ***Учитель.*** Що це за свято, наука з'ясувала мало. Дослідники
 стверджують, що Корочун - це свято Коляди. Про нього згадується
 Іпатіївському літописі 1202 р. У XII ст. про Корочуна згадує й
 Новгородський літопис, але як про загальну назву.

 На Закарпатті корочун - великий білий коровай, різдвяна па­ляниця.
 Саме слово "корочун" пояснюється так: або це найкоротший день року,
 або що це день "покрочував", почав довшати, а то виводять з
 румунського "сгасіші" - Різдво.

 **1 хлопчик.** А я знаю, що Сніп-Рай ставили на найпочеснішому місці в
 хаті - на покуті. Вірили, що в ньому витає дух померлих мни-прадідів -
 Ладо, опікунів роду.

 **5 дівчина.** Ось і готовий наш Сніп-Рай. Час княгиню виби­рати.

 *Та стає в середину кола, схиляє голову перед женцями. Найширший жнець
 підперізує* її *перевеслом із колосся й урочисто кладе їй на голову
 віночок.)*

 **2 хлопчик.** Господар з господинею в поході зі Снопом-Раєм участі не
 беруть. Вони раніше йдуть з ниви, щоб урочисто зустріти м ушанувати
 Сніп-Рай, вінок та женців.

 *(Виконання пісні або виразне читання.)*

 <center>Ой котився вінок по полю</center>
 <center>Да й просився до господаря додому:</center>
 <center>— Пусти мене, господарю, в комору,</center>
 <center>Нехай я в коморі відпочину,</center>
 <center>То я піду на зиму на ниву.</center>
 <center>Як ти мене, господарю, ізбережеш,</center>
 <center>То багатії урожаї ізбереш,</center>
 <center>Із одного мого колосочка</center>
 <center>Та й виросте житечка повна бочка.</center>
 <center>Ой до кінця, женчики, до кінця</center>
 <center>Та й підемо додомоньку за сонця!</center>

 **Господиня.** Я поприбирала в хаті, замела подвір'я, господар же
 прибрав стодолу. Стіл застелила білою скатертиною, лавки -рушниками,
 на покуті розстелила білий рушник, на ньому постави­ла свячену воду і
 хліб-сіль.

 **Господар.** А я тим часом перед ворітьми на подвір'ї поставив стіл,
 на ньому хліб-сіль і горілку. Ось і женчики зі Снопом-Раєм!

 **Господиня.** Дякуємо вам за працю, за Сніп-Рай та вінок. Заходьте,
 женчики, до хати!

 **Княгиня.** Щастя, добра, достатку, миру вашій хаті!

 *(Два женці-чоловіки знімають вінок з княгині і закладають його на
 голову господареві. Старші женці вручають йому Сніп-Рай. Господар
 знову дякує женцям.)*

 **Хлопчик.** Вінок чіпляють на образах, а Сніп-Рай ставлять на покуті,
 а під ним хліб-сіль, воду, мед чи горілку.

 *(Учні співають пісню, яка була завершальним акордом обжин­кового
 циклу.)*

 <center>Ой вип'ємо, родино,</center>
 <center>Щоб нам жито родило,</center>
 <center>І житечко, і овес,</center>
 <center>Щоб зібрався рід наш увесь,</center>
 <center>І пшениця, і ячмінь,</center>
 <center>Щоб нам життя було смачніш!</center>

#### **10. Слово вчителя.**

 Ми дуже завинили перед своєю історією, коли свідомо відріка­лися від
 мудрого досвіду своїх пращурів. Та через століття проби­вається до нас
 чисте джерело жниварської поезії. Воно й зараз повгамовує наші душі.
 Адже за всіх часів жнива були й залишаються найбільшою святістю, нашим
 добробутом, означеним не лише ма­теріальними статками, а й духовною
 потребою, бо хліб, як каже народна мудрість, - усьому голова.

### IV.  ПІДБИТТЯ ПІДСУМКІВ УРОКУ.

1.  Які жниварські пісні ви знаєте?
2.  Які пісні вам сподобались і чому?

### V. ДОМАШНЄ ЗАВДАННЯ

 Записати від своїх рідних і знайомих жниварські пісні. Нама­лювати до
 них ілюстрації.
