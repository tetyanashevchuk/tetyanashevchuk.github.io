---
layout: post
title: "Узагальнення і систематизація вивченого з теми «Іменник» (6 клас)"
tags: ["6 клас", "Українська мова"]
date: 2016-01-09T16:44:01-08:00
excerpt_separator: "<!--more-->"
---

**Мета:** узагальнити і систематизувати знання учнів з теми «Іменник»;
учити застосовувати теоретичні знання на практиці;

розвивати критичне мислення методом передбачення, логічного мислення,
уміння аргументувати свої думки, уміння знаходити вивчені орфограми у
іменниках та пояснювати їх;
виховувати свідому потребу до знань, інтерес до традицій свого народу,
його надбань, життєвої компетенції.

<!--more-->

**Обладнання:**

1. мультимедійна дошка;
2. аудіозапис пісень «Як ішли літа наші на ярмарок…», «Від Києва до Лубен», «Ой, там, на точку, на базарі…»;
3. схема етапів уроку;
4. схема «Морфологічний розбір іменника»;
5. таблиця «Четвертий зайвий»;
6. картки;
7. текст для вибіркового диктанту;
8. тестові завдання;
9. плакат «Великий ярмарок.
10. рушники;
11. тлумачний словник та словник синонімів.

**Випереджувальні завдання:** виразне читання гуморески П. Глазового «На ярмарку».

**Епіграф:**

<div class="epigraph">
<p>Не намагайся бути першим,</p>
<p>а намагайся бути кращим.</p>
Народна творчість
</div>

**Тип уроку:** урок систематизації і узагальнення знань.

**Форма проведення:** урок-ярмарок.

## **<center>Хід уроку</center>**

### **І. ОРГАНІЗАЦІЯ КЛАСУ.**

*(Звучить пісня «Ой, там, на точку, на базарі…»)*

**Привітання гостей. Перевірка готовності до уроку.**

### **ІІ. ПОВІДОМИТИ ТЕМУ І МЕТУ УРОКУ. МОТИВАЦІЯ НАВЧАЛЬНОЇ ДІЯЛЬНОСТІ УЧНІВ.**

#### **Слово вчителя.**

Діти, ми сьогодні зустрілися на такому нетрадиційному уроці, як
урок-ярмарок. Я дуже серйозно готувалася до зустрічі з вами, і мені б
хотілося, щоб у вас залишилися найприємніші спогади про нашу зустріч.

###### **Слайд 1.**
![](../../../postImages/UrokYarmarok/image1.jpg)

Сьогодні на уроці ми будемо виконувати важливу і цікаву роботу. Щоб
досягти успіху, всім треба працювати дружно, з великим бажанням,
використовувати знання, здобуті на попередніх уроках, бути активними та наполегливими, вміти
поважати думку товариша-однокласника.

Ми вже вивчили тему «Іменник» з великого розділу мовознавчої науки.
Пригадайте, як називається цей розділ. *(Морфологія).* А сьогодні урок
узагальнення і систематизації знань з теми «Іменник». Які ваші
очікування від цього уроку?

*(На дошці схема. Учні підійдуть і стрілочками вкажуть на свої
очікування).*

![](../../../postImages/UrokYarmarok/Slide1_diagram.PNG)

###### **Слайд 2.**

![](../../../postImages/UrokYarmarok/image2.png)

Ми повторимо, закріпимо все, що вивчили про іменник як частину мови.
Спробуємо знаходити іменники у тексті, правильно їх записувати,
визначати граматичні ознаки, продовжимо знайомство з історією свого
народу, його традиціями.

З давніх-давен у багатьох народів відбувається так, що,завершуючи
яку-небудь серйозну і важливу справу, люди влаштовували або свято або
організовували виставку чи ярмарок. Я пропоную вам провести не просто
урок української мови, а урок «Український ярмарок», тому що ви теж
завершили важливу справу – вивчили тему «Іменник».

###### **Слайд 3.**

![](../../../postImages/UrokYarmarok/image3.png)

-Що ж означає слово *ярмарок*?У цьому нам допоможуть юні мовознавці, які
попрацювали зі словниками і відшукали відповідні словникові статті.
(*Учні пояснюють лексичне значення даного слова).*

-Які слова-синоніми до слова до слова *ярмарок* ви знаєте? *(Базар,
ринок).*

Ярмарок завжди приваблював багатьох людей тим, що тут можна було і
продати , і купити, і на людей подивитися, і себе показати. На ярмарку
завжди цінувалося все найкраще, тому і мені хотілося б, щоб девіз нашого
уроку звучав так: *(зачитати епіграф).*

Уявіть собі, що ми вирушаємо на «Український ярмарок»… Як цю дорогу
описав Остап Вишня в усмішці «Ярмарок» ми зараз почуємо.

###### **Слайд 4.**
![](../../../postImages/UrokYarmarok/image4.png)

*(Звучить аудіозапис уривка)*

- Який би заголовок ви підібрали б до прослуханого тексту? *(Дорога до ярмарку).*
-   А чому до *ярмарку*, а не до *ярмарка*?

###### **Слайд 5.**
![](../../../postImages/UrokYarmarok/image5.png)

*3. (На дошку спроектовано діалог-гумореску. Двоє учнів читають її за
особами):*

###### **Слайд 6.**
![](../../../postImages/UrokYarmarok/image6.png)

*(Запишіть останнє речення, визначте власні та загальні назви, поясніть їх
правопис).*

-Які іменники належать до власних назв, а які - до загальних?

### **ІІІ. ОСНОВНИЙ ЗМІСТ РОБОТИ.**

**Учитель.** От і приїхали ми нарешті на ярмарок. На ярмарку нашому,
веселому, багатому, є чим милуватися і є що придбати. І кого тут немає!
І чого ж тут не побачиш! І не протовпитися: той торгує, той купує, той
божиться, той прицінюється. Але ми разом з вами проберемось крізь натовп
і все роздивимося…

###### **Слайд 7.**
![](../../../postImages/UrokYarmarok/image7.png)

#### **Лавка «Реклама».**

###### **Слайд 8.**
![](../../../postImages/UrokYarmarok/image8.png)

1.  Бабуся проганяє осу:

> -Лети до своїх осенят!
>
> Чотирирічна Оленка запитує:
>
> -А в осенят батько – осел?

**Вивчення лексичних значень слів-іменників допоможе вам висловлюватися правильно!**

> 2. Мала Наталя розповідає:
>
> -Ми йшли з мамою. Дивимось сидять два голуби: голубка і голубець.

**Вивчайте способи творення іменників – і будете грамотні!**

> 3. -Як на твою думку, іменник «штани» - то однина чи множина?
>
> -Верхня частина – однина, а нижня – множина.

**Повторіть тему «Число іменників» і ваші «штани» будуть завжди у множині!**

#### **Лавка «Аукціон знань».**

###### **Слайд 9.**
![](../../../postImages/UrokYarmarok/image9.png)

##### **«Мікрофон»:**

-   Яка частина мови називається іменником?
-   Як змінюється іменник?
-   Яким членом може виступати у реченні?
-   Як визначити рід іменників? Наведіть приклади іменників спільного роду.
-   Які іменники належать до незмінюваних?
-   Як визначити рід незмінюваних іменників?
-   Скільки є відмін іменників? Наведіть приклад іменника кожної відміни.
-   Які відміни іменників поділяються на групи? На основі чого відбувається поділ на групи.
-   Які ви знаєте способи творення іменників?

#### **Лавка «Кіт у мішку».**

###### **Слайд 10.**
![](../../../postImages/UrokYarmarok/image10.png)

##### **Робота в групах:**

*(Кожна група по черзі з торбинки дістає картку із проблемним завданням.
Обговорюють його і відповідають)*

#### **Лавка «Українські обереги».**

###### **Слайд 11.**
![](../../../postImages/UrokYarmarok/image11.png)

##### 1.  **Слово вчителя.**

У кожного народу є свої улюблені речі, дерева, рослини. Верба, калина,
барвінок, рушник – споконвічні атрибути світогляду українського
народу. Ось верба – символ краси, неперервності життя. Калина –
уособлення кохання, краси і щастя. Барвінок – символ вічності. Рушник
– це теж символ українського народу. «Дім без рушників, - говорилося в
народі , - як сім’я без дітей». Він – старовинний оберіг дому.

Подивіться на рушники, якими прикрашено нашу кімнату. Їх вишивали і
плекали ваші мами і бабусі. І для нас усіх вони залишаться втіленням
мистецтва людських рук та спогадом про своїх рідних.

##### 1.  **Робота біля дошки.**

 Провідміняти слова *калина, барвінок.*

#### **Лавка «Здоров’я».**

###### **Слайд 12.**
![](../../../postImages/UrokYarmarok/image12.png)

#### **Фізкультхвилинка**

Нам пропонується фізкультхвилинка для очей.

*(Звучить спокійна музика)*

Розслабтесь… Заплющте очі… Уявіть собі куточок чарівного засніженого
лісу… Розплющте очі, подивіться вгору, вниз, вліво, вправо. Знов
заплющте очі… Розплющте… Працюємо далі.

#### **Лавка «Четвертий зайвий»**

Тут пропонується цікава робота. Випиши зайве слово.

- Складіть з цих слів речення. Ялинка вкрилась снігом.
- Поширте це речення словами з першого стовпчика.

Зелена ялинка вкрилась пухнастим снігом.

###### **Слайд 13.**
![](../../../postImages/UrokYarmarok/image13.png)

#### **Лавка «Народна мудрість»**

###### **Слайд 14.**
![](../../../postImages/UrokYarmarok/image13.png)

#### **Робота з індивідуальними картками.**

У цій лавці в нас робота з індиві­дуальними картками, які лежать у вас
на партах. Це буде робота в парах на написання «не з іменни­ками». В
картці парами виконайте все завдання.

(Коментована перевірка)

-   Сформулюйте правила правопису «не з іменниками». Підтвердіть
    прикладами зі своїх карточок.

1.  Краще на волі на вітці, чим у не(волі) в золотій клітці.

    Щастя і (не)щастя воднім дворі живуть.

2.  Для того мухи на світі,щоб (не)роби вдень не спали.

    Охайний (не)чупарі не до пари.

3.  Казки були йому не(вигадкою), а билицею.

    Не(сокира) теше, а чоловік.

4. (Не)правдою далеко зайдеш, та назад не вернеш­ся.

    Де (не)згода, там часто шкода.

5. Учений іде, а (не)ук слідом спотикається.

    (Не)досіл на столі, а пересіл на спині.

6.  Навчай (не)штурханцями, а слівцями.

   (Не) голка шиє, а руки.

7.  Знайко біжить, а (не)знайко лежить.

    У лінивого завжди (не)врожай.

8.  Тільки (не)нависть породжує (не)нависть.

   (Не)вігласу і гроші не допоможуть.

9.  Красить (не) краса, а розум.

    Пишуть (не) пером, а умом.

10. Будь сильний (не) кожухом, а духом.

    Найкраща показка – (не) кулак, а ласка.

— Ви працювали парами. Тому спосіб оцінювання в цьому виді роботи —
взаємоперевірка.

#### **Лавка «1000 дрібниць»**

###### **Слайд 15.**

![](../../../postImages/UrokYarmarok/image15.png)

#### **Лавка «Хатинка-веселинка»**

1.  *(Учень читає гумореску П. Глазового)*

<center>Це було позаторік</center>
<center>Та на нашім ринку –</center>
<center>Хтів купити чоловік</center>
<center>Кабанця чи свинку.</center>
<center>Ламав голову Павло</center>
<center>( Нелегке це діло) –</center>
<center>Нешкідливе щоб було,</center>
<center>І щоб добре їло.</center>
<center>І нарешті підібрав:</center>
<center>О! Які хороші!</center>
<center>Гаманець мерщій дістав,</center>
<center>Став лічити гроші.</center>
<center>- А з якого ви села? -</center>
<center>Спитав молодиці.</center>
<center>Та йому відповіла:</center>
<center>- Я з села Мельниці.</center>
<center>- Забирайте їх назад! –</center>
<center>Буркнув незабаром, -</center>
<center>Я мельницьких поросят</center>
<center>Не візьму й задаром.</center>
<center>Тітка ближче підійшла:</center>
<center>- То ж назвіть причину!</center>
<center>- А я з вашого села</center>
<center>Маю вже… дружину.</center>

###### **Слайд 16.**
![](../../../postImages/UrokYarmarok/image16.png)

1.  *(Звучить українська народна пісня «Від Києва до Лубен»).*

> Виписати іменники, які стоять тільки у множині

#### **Лавка «Контрольна вага»**

###### **Слайд 17.**
![](../../../postImages/UrokYarmarok/image17.png)

На наступному уроці у вас кон­трольна робота з теми «Іменник». Купимо 6
питань, за допомогою яких ми дізнаємося, з якими знан­нями ви підійшли
до контрольної роботи.

— У даному виді роботи спосіб оці­нювання — самооцінка. Правильні
відповіді — на слайді (б, б, а, б, б, а). На полях поставте олівцем
кіль­кість отриманих балів. Шість пра­вильних відповідей — 12 балів, за
кожну помилку знімається 2 бали.

#### **Товар з воза.**

##### **Слово вчителя.**

Ярмарок закінчувався. Хто спродав свій товар, хто скупився – всім час
додому. Ми з вами теж скрізь побували, всього скуштували, а тепер час
повертатися додому. Та по дорозі прихопимо ще якийсь товар із воза.

*(На дошці – плакат з товарами на возі)*

#### **Робота «в парах»**

Візьміть з воза якийсь товар – іменник. Складіть з ним речення. Даний
іменник розберіть як частину мови.

###### **Слайд 18.**
![](../../../postImages/UrokYarmarok/image18.png)

### **<center>Підсумок уроку.</center>**

##### 1.  **Слово вчителя.**

— Ось і закінчується наша подорож «Українським ярмарком». Ви відві­дали
багато чого і купили все, що забажається. Ви — молодці, при­дбали
потрібні товари, показавши чудові знання. Але весь ярмарок не можна
відвідати за один раз.

Ми повторили всі відомості про іменник, а ще оцінити ваші знання нам
допоможуть «Листки само оцінювання», бо ми використовували багато видів
оцінювання. Це і взаємоперевірка, і самооцінка.

Також ми розвивали критичне мислення, використовуючи метод передбачення.

Гадаю, що все те, що відбувалося сьогодні на уроці, допоможе вам у
вихованні свідомого ставлення до знань, надбань нашого народу, а також
сподіваюся, що сьогодні ми разом зробили крок у формуван­ні нашої
життєвої компетенції, бо саме зараз формується наше береж­ливе ставлення
до навколишнього середовища, до нашого минулого, без якого не може бути
майбутнього. Все, що ми придбали на ярмарку,— це знання. Це такий товар,
який завжди знадобиться в житті, його за плечима не носити.

##### 2.  **«Рефлексія»**

> *(На листках оцінювання учні заповнюють графу «На уроці я…»)*

##### 3.  **Заключне слово вчителя.**

 А ми хочемо подякувати усім відвідувачам-гостям нашого ярмарку, і саме
 для них прозвучить піня у виконанні Віталія Білоножка «Як ішли літа
 наші на ярмарок…»

 *(Звучить пісня)*

Але ж на ярмарку хочеться щось купити. Тому на згадку про нашу зустріч
отримайте календарики на наступний рік.

###### **Слайд 19.**
![](../../../postImages/UrokYarmarok/image19.png)


<a class="button" href="../../../postImages/UrokYarmarok/Preesntation.pptx">Завантажити презентацію для уроку</a>
