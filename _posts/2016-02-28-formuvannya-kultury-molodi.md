---
layout: post
title: "Формування мовленнєвої культури молоді"
tags: ["Методичні орієнтири", "Виступ"]
date: 2016-02-28T16:44:01-08:00
excerpt_separator: "<!--more-->"
---

Культура мовлення — це духовне обличчя людини. Вона свідчить про
загальний розвиток особистості, про ступінь прилучення її до духов­них
надбань усього людства.

Основою мовленнєвої культури є грамотність, тобто дотримання
загальноприйнятих літературних норм у користуванні лексичними,
фонетичними, морфологічними, синтаксичними і стилістичними засобами
мови. Але цим поняття мовленнєвої культури не вичер­пується.

<!--more-->

Мовлення має бути не тільки пра­вильним, а й лексично багатим. Щоб цього
досягти, слід вслухати­ся в живе мовлення, користуватися словниками,
вдумливо читати полі­тичну, художню, наукову літературу, звертаючи увагу
на вживання окре­мих слів, на особливо вдалі вислов­лювання, побудову
речень. Треба активно розвивати своє мовлення: вчитися усно й письмово
виклада­ти власні думки й найдоцільніші варіанти висловлювання.

Культура мовлення тісно пов'язана з культурою мислення. Якщо люди­на
ясно, логічно мислить, то й мов­лення в неї ясне, логічне. І, навпа­ки,
якщо в людини немає думок, якщо вона говорить про те, чого не розуміє
або не знає, то й мовлення в неї плутане, беззмістовне, захара­щене
зайвими словами.

Грамотне, багате мовлення — це не тільки ефективний засіб передачі й
сприйняття думок та образів. Це й вияв поваги до людей, з якими
спілкуєшся, до народу, який ство­рив цю мову.

Сьогодення формує риси нової людини, яка визначатиме рівень культури
майбутнього покоління. У яких умовах відбувається це фор­мування?

Багаторічна русифікаторська по­літика спричинила асиміляцію української
культури. Унаслідок цього цілі покоління українців утратили можливість
спілкуватися рідною мовою, а головне — розми­лося основне для духовного
життя нації поняття «рідна мова».

Учнівська молодь у російськомов­ному середовищі спілкується пере­важно
російською. У дитячому віці людина перебуває під безпосереднім впливом
родини, і первинні вияви мовленнєвої діяльності в основно­му
визначаються не реальною мов­ною ситуацією чи індивідуальними
особливостями мовця, а його внут­рішньо родинними та міжродинни-ми
зв'язками. У колі тісної взаємодії на рівні батьки — діти останнім
від­водиться роль адресатів мовлення, які певною мірою вимушено
сприй­мають запропонований код.

Переважна більшість громадян України саме в родині засвоює традиції не
української мови. Це підтверджує опитування учнів. На питання «Якою
мовою ви спілкує­теся вдома з батьками, у школі на перервах та поза
школою?» відповіді були такі:

- мова спілкування у школі: 78,4 % - російська, 18,7 % -українська;
- мова спілкування в родині: 89,7 % — російська, 5,1 % — українська, 5,1
% — суржик.

В умовах українсько-російської дво­мовності, що характеризує мовну
ситуацію сьогодення, гостро стоїть питання мовного виховання. Знач­на
частина мешканців спілкуєть­ся суржиком, що останнім часом легалізувався
і в ЗМІ.

Балаканина Вєрки Сердючки міцно входить у свідомість учнів як
мов­леннєва норма. Відомо, що розвиток людини не може відбуватися поза суспільством. Соціальне сере­довище впливає на мовну поведінку й етичні правила.

Останнім часом усі верстви суспіль­ства дістали можливість реалізувати
свої здібності. Це знаходить відоб­раження в активізації політичного
дискурсу, розвиткові полемічних форм діалогу, плюралізації
комуні­кативної поведінки людей, зростан­ні ролі публічного і взагалі
усного мовлення, істотних змінах у мові публіцистики.

Якщо раніше українців характе­ризувало суворе дотримання норм
мовленнєвого етикету, то тепер «свобода слова» помітно розхи­тує
усталену систему. Відбувається сленгізація літературного мовлення,
натомість з'являється пряма номі­нація денотатів. Наслідком своєрід­ного
бажання переінакшити світ на свій лад є молодіжний сленг — пев­на
динамічна частина української мови, що спирається на її систе­му й
розвивається за законами цієї мови.

У фаховій - літературі визначені деякі соиіально-психічні механіз­ми
розвитку молодіжного сленгу, а саме: безсвідоме входження особи в
мовленнєве середовище певного колективу; результат самопізнан­ня в
суспільстві; мовний відбиток сприйняття та оцінки зовнішнього світу
особистістю, отже — засіб її самовираження. Так, школярі нази­вають
батьків *родаки, предки, старі;* оцінки — *тройбан, пара; клава* — це
коп'ютерна клавіатура, *мобілка —* мобільний телефон. Молодіжний жаргон
легко вбирає в себе слова з інших мов *(мен, шоу);* з лексики
правопорушників — *круто, шпон, фільтруй базар* та ін.

Усі науковці, що досліджували мов­лення підлітків, характеризують цей
експеримент молоді над власним мовленням як явище, зумовлене
"закономірностями розвитку; нові переживання потребують відповід­ної
форми, брак якої відчуватися як невиразність «я». Тому надзвичайно
важливим для них є зразки живого усного мовлення. Особливо багато
значить практика власного говорін­ня і слухання живого мовлення.

На жаль, доводиться констатувати зниження рівня культури мовлення
працівників ЗМІ. У громадському транспорті нерідко можна почу­ти
«слідуюча зупинка», у магазині прочитати «саме справжнє морози­во»,
«конфєти» тощо. Поширеним у сучасному суспільстві є непра­вильне або
неусвідомлене вживан­ня слів, що їх обирають фірми для своїх назв.

Високий рівень комп'ютеризації в галузі друкування призводить до значної
кількості помилок, зокрема в переносах слів. Такі відхилення від норм не
могли не вплинути на зниження загального рівня культу­ри мовлення.

Навіть якщо на телебаченні лунає українська\^мова, якість її є не
най­кращою. Здебільшого відчувається, що в повсякденні диктори, акто­ри,
ведучі користуються російською мовою, а тому дуже часто припус­каються
помилок в українському мовленні.

Не володіючи вільно українською мовою, телеведучі й запрошені на
передачі вдаються до калькування, на власний смак творять штучні
терміни, заступаючи такими само­робками давно усталені в норматив­ній
українській мові відповідники. Наприклад: попереджає з'явлення запаху
поту (запобігає появі запаху поту), режисер озвучання (режисер
озвучення).

Непозбавною вадою є притаманне нашому телебаченню ненормативне
наголошування: новий рік (новий); усе завмерло (завмерло), одинад­цять
(одинадцять), випадок (випа­док), відомі пам'ятки (пам'ятки).

Отже, сучасне телебачення не є зраз­ком української літературної мови. У
кожній телепередачі, у фільмах і телесеріалах, спостерігається дуже
негативна тенденція, бо ж для багатьох людей телебачення — джерело
української мови.

Прикметною ознакою сучасного буття української мови є законо­давча й
практична незахищеність її від потужних іншомовних впливів, передусім
англомовних, що наслід­ком функціональної експансії анг­лійської мови.
Проте, як показу­ють спостереження, багато нових слів, особливо
іншомовного поход­ження, що поновлюють словесний запас молоді, учні
розуміють неточ­но, а то й помилково.

Нерідко одне й те саме поняття старшокласники пояснювали по-різному:
ді-джей — «той, хто вина­ходить нові стилі в музиці», «той, хто кружить
диски на дискотеках», «чоловік, котрий найкраще роз­бирається в музиці»,
«людина, яка працює на радіо».

У сучасному суспільстві стрімко розвивається рекламна індустрія, а це, у
свою чергу, формує мову реклами, яка має великий вплив на суспільство —
рекламні лозунги, репліки, заклики героїв рекламних роликів широко
цитуються. Цілком природно, що реклама міцно вхо­дить у мовлення учнів.

Як наслідок, молодь часто спіл­кується рекламними салоганами: «Іноді
краще жувати», ніж гово­рити»; «Годі розмовляти, почніть жувати»; «Не
гальмувати — снікерсуй»; «Дихай вільно» та ін.

На жаль, важко знайти рекламу без помилок, а це негативно впливає на
грамотність споживачів. Шкіль­на методика забороняє вчителям
відтворювати на дошці написання з помилками, щоб воно не закрі­пилося в
підсвідомості учнів. Тим часом на рекламних щитах, розта­шованих на
кожному кроці, вони читають: «Саме справжнє морози­во», «Лето привет»,
«Авіаквитки до любого міста».

Сучасне українське суспільство на загал не відзначається високою
культурою й етикою мовного спіл­кування ні українською, ні росій­ською
мовами. Елітні прошарки суспільства — інтелігенція, різно­чинне владне
чиновництво — не тільки не переймаються суспіль­ними й державними
проблемами

мови, а й часто шокують громадян своїм суржиковим, до карикатур­ності
звульгаризованим мовлен­ням.

Відомо, що знецінення мови знеці­нює її носіїв — мовців, нівелює націю
та її духовну культуру. Мова моделює і вчинки людини, вона показує
світові, які ми є.

Якщо знаємо й шануємо держав­ну мову, поширюємо її у світовому просторі
— отже, поважаємо себе і заслуговуємо поваги від інших.

Зважаючи на всі перелічені недолі­ки, навчити учнів гарного мов­лення
зусиллями тільки вчителів української мови та літератури дуже нелегко,
коли навколо звучать анти-приклади, коли немає навчально­го
українськомовного середовища поза уроками української мови.

Найтиповіші помилки, яких при­пускаються учні, можна поділити за
принципом:

**I.** **Фонетичні**

Зокрема вимова звуків з російським акцентом (акання, цекання, дзекання,
оглушення приголосних): *гоління, пакунка, вцім, ціло* (втім, тіло),
*дзіти* (діти), *понедзілок, Киїф, робітників.*

**II. Граматичні**

1. Неправильне вживання відмін­кових закінчень: *в Ригі* (в Ризі), *по
двом законам* (за двома законами);
2. вживання роду й числа іменників за російським зразком: *біль стає все
відчутнішою* (біль стає дедалі відчутнішим), *блок зупинили через витік
пару* (блок зупинили через витікання пари);
3. використання невідповідних су­фіксів і префіксів: *10 тисяч
евакуїровано* (евакуйоване), *відчутно похолодає* (похолоднішає),
*італьянський театр* (італійський театр), *відпрасували сукню*
(випрасували сукню);
4. хибне ступенювання прикмет­ників: 5 % *пенсії, якщо вона більше
мінімальної* (більше за мінімальну), *Іванов сильніше, краще*
(сильні­ший, кращий), *спортсмени стали сильнішими* (виявилися
найсильнішими);
5. вживання невластивих україн­ській мові активних дієприкмет­ників:
*самовирівнюючі покриття* (самовирівнювані, саморівняльні), *шпалери
самоклеючі* (самоклейні, ліпні), *один із виступаючих* (один із
промовців), *переважаюча частина* (переважна частина);
6. неправильне використання прий­менникових конструкцій: *оцінки по
предметах* (з предметів), *пра­цюють по обраним спеціальностям* (за
обраними спеціальностями), *виплата відсотків по залишкам* (із
залишків).

**III. Лексичні**

1. *Вона походила на маму* (була схо­жа, нагадувала), *окрас собаки*
(колір шерсті, масть), *відчуває безнаказаність* (безкарність),
*пристрасті накаляються* (вирують), *співставлення* (зіставлення), *на
протязі* (про­тягом, упродовж), *підписка* (перед­плата), *переписка*
(листування), *слідуючий* (наступний), *працюючий* (працівник, робітник,
або той, що працює), *відкрити/закрити двері* (відчинити/зачинити) і т.
ін.
2. Не краще справи із знанням пи­томих українських фразеологізмів і
сталих словосполучень: *як ні в чому не бувало* (наче нічого не
сталося), *приймати міри* (вживати заходів), *під відкритим небом*
(просто неба) та ін.

Надії на поліпшення ситуації все­ляють ухвалені рішення держав­них
органів, Постановою Кабінету Міністрів України від 2.10.2003 р.
затверджено Державну програ­му розвитку і функціонування української
мови на 2004-2010 ро­ки. У Програмі зазначається, що «існує гостра
потреба в активізації цілеспрямованої роботи над забез­печенням
використання україн­ської мови».

Шкільне навчання починається з того, що дитина вчиться читати й писати.
І чим краще вона читає і грамотніше пише, тим чіткіше засвідчує свою
обдарованість та перспективність. Отож зовсім не випадково в переліку
навчальних дисциплін, що значаться в «атес­татах зрілості», на першому
місці завжди стояла і стоїть рідна мова та література.

Ще в античній цивілізації власне мовленнєвому розвитку громадя­нина
приділялася виняткова увага. Про це свідчать бурхливий розви­ток
риторики як науки і навчаль­ної дисципліни. У середньовічних навчальних
закладах, особливо уні­верситетах, риторика завжди була однією з
найважливіших навчаль­них дисциплін.

Рівень володіння словом визначав рівень освіченості та загальної
куль­тури.

За роки незалежності престиж української мови та літератури серед молоді
дещо зріс. Пояснюється це введенням у програму нових пись­менницьких
імен та творів, послаб­ленням ідеологічного тиску.

Література є винятково благодат­ним шкільним навчальним пред­метом,
наділеним дуже широким (за спектром) і потужним освітньо-виховним
потенціалом: вона була, є і буде джерелом пізнання життя, і «підручником
з людинознавства», і вихователем естетичних почуттів. Водночас цей
предмет розвиває навички читання, говоріння, пере­казування, писання.

Високохудожній текст є доверше­ним у мовному плані. Тому, аналі­зуючи
його, учень розвиває свою спроможність самовиражатися в мо­ві,
користуватись найдовершенішими і безкінечно розмаїтими зраз­ками мовного
вираження. Художні тексти відзначаються глибинністю змісту — вони
невичерпні, а тому стимулюють думку, викликають в учнів прагнення до
самовиражен­ня, а отже, й до самоствердження.

Мова — інтелектуальний портрет людини.

Не забуваймо про це! І якщо зов­нішній портрет можна змінити за
допомогою одягу, макіяжу, то з мовним — набагато складніше.
