---
layout: post
title: "ДОБРИЙ РАНОК, УКРАЇНО! (Літературно-музична композиція)"
tags: ["Творчі сходинки 2014"]
date: 2016-02-28T16:44:01-08:00
excerpt_separator: "<!--more-->"
---

*(Звучить музика)*

**Хлопець:**

<center>-   Я дитям любив казки правдиві</center>
<center>І питав у Матінки, бувало:</center>
<center>-   Хто творив ті розповіді славні?</center>
<center>-   Україна, - так вона казала…</center>
<center>Пісня рідна сповнювала груди,</center>
<center>І питання чулися невпинні:</center>
<center>-   Хто для нас подарував те чудо?</center>
<center>І звучало в серці:</center>
<center>-   Україна…</center>

<!--more-->

<center>Милувався переливом Слова,</center>
<center>Поринав у Мову лебедину,</center>
<center>Знов питав, і чулося ізнову:</center>
<center>-   Україна, синку, Україна…</center>
<center>…А коли минули юні літа,</center>
<center>То, лишивши прадідівську хату,</center>
<center>У широкім незатишнім світі</center>
<center>Україну я пішов шукати.</center>
<center>Довго Неньку я шукав у світі,</center>
<center>Низку літ лишивши за собою.</center>
<center>І, втомившись, я приліг у житі</center>
<center>І заплакав дрібною сльозою…</center>
<center>…Хтось торкнувся до моєї вії,</center>
<center>Хтось мою сльозину ніжно витер…</center>
<center>Чи волошка наді мною мріє?</center>
<center>Чи зітхає придніпровський вітер?</center>
<center>Дівчинка малесенька, маленька</center>
<center>Усміхнулась очками-квітками…</center>

*(Виходить дівчинка)*

<br>

**Дівчинка:**

<center>- Я прийшла від України - неньки.</center>
<center>- Де ж вона?</center>

**Дівчинка:**

<center>-Вона повсюди з нами…</center>
<center>Не шукай, мій братику у місті,</center>
<center>Не шукай у велелюднім тлумі;</center>
<center>Ми її зустрінем серед листя,</center>
<center>У веснянім милозвучнім шумі..</center>
<center>Жде Матуся Судженого Сина</center>
<center>На порозі Нового Світання.</center>

*(Бере за руку хлопця)*

<center>Тож ходімо в серце України –</center>
<center>У одвічне Божеє мовчання...</center>

*(Виходить Україна)*

**Україна:**

<center>Я – Україна… У братній любові</center>
<center>Кидали камінь в жіноче плече.</center>
<center>Я – Україна. Втопилась у крові,</center>
<center>Через Батурин до Львова тече.</center>
<center>Знову воскресла!</center>
<center>Я – Україна. Сльозами вмиваюсь,</center>
<center>Але молюся на свят-рушнику.</center>
<center>Я – Україна. Співаю на людях</center>
<center>І тихо стогну у нічних полинах.</center>
<center>Чи ж то не чую і чи ж то не бачу?!</center>
<center>Кожному сину дала по зерну.</center>
<center>Я – Україна. Всесильна… жебрачка.</center>
<center>Руки до Господа лиш простягну.</center>
<center>Скільки чекання!..</center>
<center>Я – Україна. Калина пекуча.</center>
<center>Вже обпеклося аж сім поколінь.</center>
<center>Ходим обпечені звечора й зранку…</center>
<center>Всім простягаємо жар із долонь.</center>
<center>Я – Україна? Чи вічна повстанка?!</center>
<center>Де мої статки? І де мій вогонь?!</center>
<center>Все погоріло?..</center>
<center>Я – Україна! Воскресну й усоте,</center>
<center>Тільки би знов не спізнилися ви!</center>
<center>Страдне терпіння сягнуло до неба.</center>
<center>А полинова зоря – у траву!</center>
<center>Я – Україна… Дивуюсь із себе.</center>
<center>Вірю. Надіюсь. Люблю. І живу!</center>
<center>Я – Україна!</center>

*(З’являються маленькі діти)*

**1 дитина:**

<center>Моя прекрасна земле - Україно!</center>
<center>Я – частинка тебе.</center>

**2 дитина:**

<center>Я – колосочок</center>
<center>На твоєму замріяному полі.</center>

**3 дитина:**

<center>Я – лиш листочок</center>
<center>Твого замріяного саду.</center>

**4 дитина:**

<center>Моя чарівна земле - Україно!</center>
<center>Я – лиш слово із твоїх сумовитих пісень.</center>

**5 дитина:**

<center>Я – кровинка твоя.</center>
<center>Я - пелюстка жива.</center>

**6 дитина:**

<center>Я – та зоря світанкова,</center>
<center>Що спішить розпочати свій день.</center>

*(Звучить пісня «Добрий ранок, Україно!»)*
