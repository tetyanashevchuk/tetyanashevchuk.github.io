---
layout: post
title: "Урок розвитку зв’язного мовлення з теми «Офіційно-діловий стиль. План роботи. Оголошення» (6 клас)"
tags: ["Нестандартні уроки", "Українська мова", "6 клас"]
date: 2016-03-13T16:44:01-08:00
excerpt_separator: "<!--more-->"
---

**Мета:** систематизувати і узагальнити вивчене про стилі мовлення; дати учням поняття про офіційно-діловий стиль; формувати навички розпізнавати тексти офіційно-ділового стилю; навчити писати оголошення, складати план роботи; виховувати правописну пильність.

**Обладнання:** таблиці, зразки оголошень і плану.

<!--more-->

## **<center> Хiд уроку </center>**

### **І. Мотивація теми і мети уроку.**

Людині у житті часто доводиться мати справу з різними документами і самій складати їх. Щоб правильно оформити документ, треба мати уявлення про особливості його написання, знати відповідну лексику. Мета нашого уроку – познайомитися з рисами офіційно-ділового стилю і формою певних документів, які ви вчитиметеся писати, - планом роботи й оголошенням.

### **ІІ. Актуалізація знань учнів.**

#### **1. Прослухайте вірш Д. Білоуса і назвіть уже відомі вам стилі та їх ознаки.**

<center>…Вважали почерк спершу стилем, </center>

<center>Пізніш – манеру й лад письма. </center>

<center>Є стиль художній і розмовний </center>

<center>(усім знайомий, не новий), </center>

<center>Є науково-популярний </center>

<center>І офіційно-діловий… </center>

#### **2. Заповніть таблицю «Що я вже знаю».**

  № з/п. |  Назва стилю |  Ознаки  | Де використовується |
  ---    | :---:          | :---:      | --- :|
  | | |


### **ІІІ. Засвоєння нового матеріалу.**

#### **1. З’ясуйте за словником значення слів**
*документ, офіційний, діловий.*

#### **2. Прочитайте таблицю, запам’ятайте її зміст.**

|                                      Жанри                                       |                                     Мета призначення                                    |                                  Сфера спілкування                                   |                      Ознаки                      |                                                                               Мовні засоби                                                                               |
|----------------------------------------------------------------------------------|-----------------------------------------------------------------------------------------|--------------------------------------------------------------------------------------|--------------------------------------------------|--------------------------------------------------------------------------------------------------------------------------------------------------------------------------|
| Закон, статут, наказ, акт, постанова, доручення, оголошення, план, розписка тощо | Регулювання офіційно-ділових стосунків громадян у державно-правовій і виробничій сферах | Спілкування в державному, політичному, економічному, правовому житті, на виробництві | Стандартність, чіткість, стислість, стабільність | Канцелярська лексика, складні речення, точне вживання слів, наказові форми дієслів, обмеженість синонімів, відсутність емоційно-забарвлених слів, усталені мовні звороти |

#### **3. Бесіда.**

- Яке призначення офіційно-ділового стилю?

- У яких ситуаціях ним спілкуються?

- Які з документів ви запам’ятали?

- Які ознаки цього стилю?

- Як ви розумієте вирази *канцелярська лексика, усталені мовні звороти*?

- Для чого треба вміти складати документи?

#### **4. Спостереження над мовою документа.. Доведіть, що подані речення належать до офіційно-ділового стилю.**

1\. Прошу дозволити мені скласти екзамен з мови достроково у зв’язку з
виїздом з батьками за кордон.

2\. Збори акціонерів ВАТ «Київенерго» відбудуться 17 жовтня 2006 року о
18.00 в актовому залі.

#### **5. Словникова робота.**

**Поясніть, як ви розумієте усталені мовні формули (словосполучення,
речення), що вживаються в офіційно-діловому стилі. Розкрийте значення
поданих словосполучень.**

Державна скарбниця, матеріальна допомога, соціальний захист, грошова
одиниця, споживчий кошик, вірча грамота, порядок денний, рада
засновників, вести облік, довести до відома, у відповідь на ваш лист,
контроль за виконанням даного рішення покласти на…, з ініціативи
акціонерів.

### **ІV. Практикум.**

1\. Робота з підручником.

  * Вправа 545.
  * Вправа 546.

#### **2. Ознайомтеся з документом «План роботи»**

**<center>План роботи </center>**

<center> 6 – А класу на вересень 2008 року </center>

| № з/п |                     Зміст роботи                    | Дата виконання |          Хто виконує          | Відмітка про виконання |
|:-----:|-----------------------------------------------------|----------------|-------------------------------|------------------------|
|    1. | Підготувати клас до Дня знань.                      | 01.09          | Головійчук С. Пекний А.       |                        |
|    2. | Взяти участь у шкільній виставці «Дорогами селища». | 09.09          | Головій Т. Головій А.         |                        |
|    3. | Випустити класну стінгазету «Рід – родина – рідня»  | До 15.09       | Жучок Т. Омелько Б.           |                        |
|    4. | Підготувати малюнки для малят дитсадка «Веселка»    | До 21.09       | Турук С. Іванова В. Стецюк О. |                        |
|    5. | Підготувати концерт до батьківських зборів.         | До 28.09       | Бух І. та інші учні класу     |                        | |


**Бесіда:**

-   З яких частин складається план?

-   Як побудовані речення (прості чи складні, односкладні чи
    двоскладні)?

-   Яке місце займає присудок у всіх реченнях? Чому?

#### **3. Слово вчителя.**

**План роботи** – це документ, який визначає точний перелік запланованих
до виконання робіт чи заходів, її послідовність, обсяг, конкретних
виконавців чи організаторів.

За терміном виконання плани поділяються на перспективні (на кілька
років), річні, квартальні, місячні, тижневі, щоденні.

За структурою розрізняються прості і складні плани. Основний зміст плану
викладається у формі тексту або таблиці. Кожний пункт плану складається
з трьох обов’язкових частин: зміст роботи, термін (дата) виконання,
виконавці. Колективні плани, (наприклад, класу) затверджуються на
зборах, а особисті складаються для самоконтролю.

Важливою для плану є *рубрикація* – правильний поділ на співмірні
частини, дотримання однотипного способу викладу всіх пунктів плану,
точність і чіткість формулювань.

#### **4. Робота в групах. Складання плану.**

**Складіть (за зразком) план роботи вашого класу на листопад. Обговоріть
усі плани груп і на основі їх складіть єдиний план роботи класу.**

#### **5. Робота з підручником**

* Опрацювання теоретичного матеріалу про оголошення (ст..240).

* Вправа 550.

#### **6. Ознайомлення з оголошенням.**

**Порівняйте подані оголошення. З’ясуйте, чим вони відрізняються. У якій
ситуації використовується кожне? Визначте в обох текстах ознаки
офіційно-ділового стилю.**

  --------------------------------------------------------------
  **<center>Оголошення </center>**

  **<center>До уваги акціонерів ЗАТ «Краса Волині» </center>**

  **<center>20 грудня 2006 року о 17 годині за адресою: </center>**

  **<center>м. Луцьк, вул. Т. Шевченка, 8 </center>**

  **<center>відбудуться загальні збори акціонерів. </center>**

  **<center>  Порядок денний: </center>**

  **<center>1.  Звіт про роботу ЗАТ за 2008 рік </center>**

  **<center>2.  Вибори правління ЗАТ. </center>**

  **<center> Оргкомітет працює з 9.00 </center>**
<center>   </center>
  **<center> Тел. 72 – 54 – 47 </center>**

  **<center> Правління </center>**
  --------------------------------------------------------------

  --------------------------------------------------------------
  **<center> Оголошення </center>**

  **<center> 25 грудня 2008 року </center>**

  **<center> о 15 годині  </center>**

  **<center> у спортивному залі ЦДЮСШ  </center>**

  **<center>  відбудуться змагання шахістів та шашкістів селища Ратно. </center>**

  **<center>Запрошуються усі любителі шахів та шашок. </center>**

  **<center>На переможців чекають призи! </center>**

  **<center>Організаційна комісія </center>**

  **<center>Тел. 2 -54 - 87 </center>**
  --------------------------------------------------------------


#### **7. Робота в парах.**

**Прочитайте поданий на картці матеріал. Проведіть взаємоопитування у
формі діалогу.**

Крок до успіху!

Оголошення – це документ, у якому подається потрібна інформація,
адресована певному колу зацікавлених осіб

Оголошення за змістом поділяються на два види:

-   оголошення про майбутню подію;

-   оголошення про потребу в послугах або про можливість їх надати (типу
    «Куплю», «Продам», «Найму», «Робота»).

У документі слід подати: назву (заголовок), дату, місце, час події, що
відбудеться, у якому порядку, кого запрошують, умови входу (платний,
вільний), підпис організатора події.

Текст оголошення має бути стислим конкретним, точним. У сучасному житті
оголошення дуже часто наближається до реклами, шо дозволяє
використовувати різні типи речень, емоційно забарвлені слова.

#### **8. Вправа 551.**

### **V. Підсумок.**

#### **Гра «Мікрофон».**

-   На уроці я пригадав…

-   На уроці я дізнався…

-   На уроці я навчився…

### **VІ. Домашнє завдання.**

1. **Конкурс юних кмітливих лінгвістів.**

2. **Знайдіть помилки. Відредагуйте текст оголошення.**

Сьогодні о третій годині засідання гуртка «Пошук». Хто бажає, приходьте.
Буде цікаво!
