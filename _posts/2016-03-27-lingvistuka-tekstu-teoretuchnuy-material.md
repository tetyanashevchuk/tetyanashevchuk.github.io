---
layout: post
title: "Теоретичний матеріал до теми «Лінгвістика тексту»"
tags: ["Творчі сходинки", "Лінгвістика тексту"]
date: 2016-03-20T10:44:01-08:00
excerpt_separator: "<!--more-->"
---

## **Тема 1: Текст як поняття лінгвістики тексту. Змістова цілісність тексту (тема, підтеми, головна думка тексту)**

*Лінгвістика тексту* — галузь науки про мову, що почала активно
розвиватися з 70-х років минулого століття. Основним по­няттям
лінгвістики тексту є *текст,* а предметом вивчення — зміст і структура
(будова) тексту. Завдання лінгвістики тексту — вияви­ти й дослідити
загальні закономірності побудови тексту.

<!--more-->

Єдиного визначення поняття тексту в сучасній науковій літе­ратурі не
існує. Найпоширенішим є визначення тексту як *групи речень, об'єднаних
спільним змістом, головною думкою та граматично.* Отже, більшість
мовознавців вважає, що текст має склада­тися хоча б із двох речень. Інші
науковці висловлюють таку думку: текст цілком може утворюватися з одного
речення. Прикладом текстів, що складаються з одного речення, можуть бути
лозунги *(Слава Україні!),* заклики *(Люби, оберігай казковий рідний
край!)*, прислів'я *(Свій гнів запирай у хлів),* загадки *(Хоч і плавати
мас так, а не риба і не рак (Жаба),* коломийки *(Ой дивіться, добрі*
*люди, як Андрій хворіє: на роботі* — *замерзає, коло миски* — *пріє),*
крилаті вислови, афоризми *(Прийшов, побачив, переміг),* вірші-мініатюри
*(Ховрах-мислитель думав у норі: нащо те сонце крутить* г *ся вгорі?*
(В. Симоненко).

Текст обов'язково висвітлює певну *тему.* Щоб зміст тексту було
викладено зв'язно, послідовно, повно, автор тексту виділяє складові
частини загальної теми — *підтеми* й *мікротеми.* Таким чином, зміст
загальної теми тексту вичерпується сукупністю змісту мікротем

До визначення теми тексту дев'ятикласники вдаються до­сить часто,
наприклад у процесі підготовки до роботи над переказом. Підтеми тексту
визначають у процесі складання простого плану тексту (чітко
сформульовані підтеми відповідають пунктам простого плану), підтеми й
мікротеми — у процесі роботи над побудовою складного плану тексту
(мікротеми є підпункти ми складного плану). Проте суть тексту не
вичерпується лише його темою. Важливим є не лише те, *ЩО* висвітлює
текст, а те, *ЯК* це в ньому висвітлено) адже автор обов'язково виявляє
власне ставлення до передаваної в тексті інформації. Комунікативну мету
тексту (навіщо створено текст: схвалити, засудити, ствердити,
заперечити, закликати, спонукати, застерегти тощо) у навчальній практиці
прийнято називати *головною думкою тексту.*

Якщо висловлювання не є *тематично цілісним* (підтеми й мікротеми не є
частинами загальної теми), не об'єднане *головною думкою,* воно не є
текстом.

Крім тематичної (змістової) цілісності, визначають такі ознаки тексту:
зв'язність, певна послідовність речень, використання мовних засобів
зв'язку між реченнями, завершеність.

## **Тема 2: Зв’язність тексту. Актуальне членування речення: «дане» і «нове»**

Дедалі більшого поширення набуває *актуальний синтаксис* (від лат.
*асtualis* — діяльний), що вивчає реальне значення й роль речення в
конкретній ситуації спілкування. Автор цієї теорії, чесь­кий мовознавець
В. Матезіус, вважає, що речення слід аналізувати в двох аспектах:
формальному (граматичному) й актуальному (сми­словому).

Основними елементами актуального членування речення є ос­нова
висловлювання («дане»(«відоме») у конкретній ситуації) і ядро
висловлювання (те, що повідомляється про основу висловлювання, тобто
«нове»). Отже, структура речення залежить від ситуації мов­лення.

Відомо, що кожне наступне речення, з одного боку, будується на основі
речення попереднього, вбираючи в себе його частину, а з другого —
містить нову інформацію. Саме такою будовою ре­чень і забезпечується
зв'язність тексту.

Виходячи з цього, речення можна умовно поділити на дві час­тини.
Частина, що повторює вже відому з попереднього речення інформацію,
називається *темою («даним»(«відомим»).* Ця части­на є вихідним пунктом
висловлювання думка. Друга частина ре­чення, що містить принципово нову,
не висловлювану до того інфор­мацію, повідомляючи щось про першу
частину, зветься *ремою («новим»).* Рема, тобто «нове» є основним
змістом повідомлення і комунікативним центром висловлювання.

Така побудова речень забезпечує в тексті безперервне збага­чення змісту
й розвиток думки. Відштовхуючись від «даного», тоб­то того, що вже було
сказано, мовець додає «нове», таким чином розвиваючи, «рухаючи» думку.
Таке членування речення назива­ють *комунікативним,* або *актуальним.*

«Дане» служить для зв'язку речень у тексті. «Нове» забезпе­чує подальше
розгортання змісту.

При прямому порядку слів «дане» стоїть на початку речення, «нове» —
наприкінці. При зворотному порядку (за умови свідомого застосування
автором інверсії) «дане» і «нове» можуть помінятися місцями.

## **Тема 3: Типи мовлення**

Важливим завданням лінгвістики тексту є дослідження особливостей типів
мовлення. У працях сучасних мовознавців зазнача­ється, що *розповідь,
опис та міркування (роздум)* сформувалися

в мові для передачі різних типів смислового значення. *Розповідь*
відбиває дійсність у динаміці, русі, передає те, що розвивається в
просторі та часі. *Опис* фіксує сприйняту мовцем дійсність у ста­тиці,
непорушності, одномоментності сприйняття.

Якщо розповідь і опис передають те, що реально існує, існувало або може
існувати

в майбутньому, то міркування фіксує те, що відбиває людська сві­домість,
тобто передає сприйняття мовцем довкілля в причиново-наслідкових
зв'язках.

Учні повинні усвідомити, що у *розповіді* йдеться про послідовні дії або
події, в *описі* — про одночасні або постійні ознаки предмета чи явища;
у *міркуванні (роздумі)* зазначаються причини подій, ознак або явищ.

Наприклад:

**I. Розповідь**. Збоку від скелі, під кущ присадкуватої шипшини,
понуривши голову, вискочив і побіг ховрашок, побіг-побіг, добіг до
нірки, став на задні лапки. У зубах ховрашок тримав висхлий коло­сочок
пирію. Він раз у раз поглядав на небо, де яструб, і на приржавілі кущі,
де лисиця, і посмикував вусиками, наче сердився. *(За М.
Вінграновським.)*

**II. Опис.** За будовою ховрах дещо схожий на білку. Його міцне тіло не
більш як 20 см завдовжки. Тулуб валькуватий, лапки коро­ткі, хвіст на
чверть коротший від довжини тіла. Спина тварини вкрита добре помітними
на загальному фоні сірувато-бурого забар­влення тіла білими плямами.
Вуха майже непомітні, вони більше нагадують згортки шкіри. У ротовій
порожнині ховрахів є защічні мішки, у які вони збирають кормові
продукти. *(За О. Корнєєвим.)*

**III. Роздум.** Щоб залягти у зимову сплячку, ховрахи вирива­ють нору.
Хід до кубла вони із середини забивають землею, отже, взимку перебувають
в ізольованому кублі, тому легко витримують морози. Під час зимової
сплячки усі життєві процеси в організмі ховрахів припиняються, тому що
вони зовсім не їдять. Температура тіла тварин узимку падає до 3
градусів. Ось чому під час сплячки ховрахи майже не втрачають
нагромаджених восени і навесні в ор­ганізмі запасів речовин. *(З
підручника.)*

Оволодіння відомостями про особливості побудови різних ти­пів мовлення,
безперечно, полегшує створення текстів певного ти­пологічного значення.
Опора на вироблені лінгвістикою тексту тек отологічні поняття *(тема
тексту, підтема й мікротема, головна думка тексту, тема і рема («дане» і
«нове»)* тощо), по-перше, забезпечує можливість формування текстотворчих
умінь на свідо­мому рівні, по-друге, робить можливим здійснювати
самоконтроль.

Працюючи над створенням *опису предмета,* учні повинні зна­ти, що
«даним» у реченнях опису предмета є назва цього предмета або його
частин, а «новим» — ознака.

Наприклад:

![](../../../postImages/lingvistuka-tekstu/R1-pic1.jpg)

Крім *опису власне предмета,* поширеними є такі описи: *порт­рет* (опис
зовнішності людини), *пейзаж* (опис картини природи, що складається з
сукупності описів предметів).

У реченнях *опису місця* «даним» є вказівка на місце, а «но­вим» — назви
предметів, на цьому місці розташованих. З поєднан­ня опису місця з
описами предметів, на цьому місці розташованих, складається *інтер'єр*
(опис внутрішнього вигляду приміщення) та *опис місцевості.* У реченнях
опису приміщення «даним» є вказівка на місце *(посередині, праворуч,
збоку, на стіні, у кутку, на підло­зі),* а «новим» — назви предметів
*(стіл, диван, вікно).* Кожен пред­мет у свою чергу також має бути
описаний.

Наприклад:

![](../../../postImages/lingvistuka-tekstu/R1-pic2.jpg)

В описі місцевості «даним» так само є вказівка на місце розта­шування
*(неподалік, посеред галявини, біля лісу, ближче до обрію),* а «новим» —
назви предметів *(дерево, чагарник, скеля, річка).* Ко­жен з предметів
здебільшого описано.

Наприклад:

![](../../../postImages/lingvistuka-tekstu/R1-pic3.jpg)

Розвиток думки в тексті-описі відбувається за рахунок того, що кожне
наступне речення додає до вже сказаного нові ознаки описуваного
предмета.

Досить часто трапляються такі різновиди опису, як *опис ста­ну людини*
(напр.: *Я стривожився. Йому стало страшно), опис середовища* (напр.: *У
лісі тихо. Навколо *

*було тепло й сонячно), оцінка предмета або явища* (напр.: *Моя мама
найкраща в світі. Весна* — *моя улюблена пора).*

Наприклад:

Навколо стихло. У високості сухо шелеснуло. Синьо спалах­нула ріка. І
ліс осяявся синьо *(опис середовища).* У надрах хмари, чорної й низької
*(елементи опису предмета),* зарокотало, спершу неголосно й нестрашно, а
далі голосніше й потужніше. І раптом ліс охнув від жаху — так по ньому
вдарило згори *(опис середовища).* *(За Григором Тютюнником.)*

У реченнях тексту-розповіді «даним» є вказівка на особу, що здійснює
дії, «новим» — назва дії (або події). Повідомлення про дії, які
виконуються послідовно, одна за одною (нове) — це та інформа­ція, заради
якої створюється висловлювання. Послідовність вико­нуваних дій (подій)
підкреслюється такими словами, як *спочатку, пізніше, потім, тоді, після
цього, нарешті* (хоч такі слова й не є обов'язковими).

![](../../../postImages/lingvistuka-tekstu/R1-pic4.jpg)

У «чистому» вигляді типи мовлення трапляються дуже рідко: фрагменти
різних типових значень зазвичай поєднуються, переплі­таються, доповнюючи
одне одного.

Наприклад:

Вода у річці чиста та прозора; сонцем вона пронизана аж до самого дна.
Дно чисте, лише подекуди вкрите зеленим жабуринням *(опис картини
природи).* Вам стало важко пливти під водою *(опис стану людини),* і ви
мерщій виринаєте з-під хвилі, струшуєте воду, розплющуєте очі і
обдивляєтесь кругом себе *(розповідь).* Вам стає гар­но, несказанно
гарно серед річкової прохолоди *(опис стану людини).* *(За Панасом
Мирним.)*

У своєму дуплі прокинувся сич. Прокинувся, заворушив кри­льми,
видряпався з дупла і пішов по гілці сухого береста вгору та вгору, сонно
поводячи сюди-туди головою *(розповідь).* Дощ мив йому ' маленькі гострі
вушка, руду спинку та крила, лоскотав загостре­ний клинчик хвоста.
Краплі води котилися по кривому дзьобу і скапували вниз *(розповідь з
елементами опису предмета).*

Блискавиці пролітали йому над самісінькою головою, громи котилися по
його спині й розбивалися об неї громенятами *(опис стану природи).*
Вітер спробував похитнути птаха, але не похитнув і подався далі.

Сич дійшов по гілці до дупла, струснув із себе краплі дощу і повільно,
вайлувато побрався на постіль з пір'я та сухого листя
*(розповідь).(Григором Тютюнником.)*

|    Тип мовлення   |           «дане»           |                    «нове»                   |
|-------------------|----------------------------|---------------------------------------------|
| Опис предмета<sup>1</sup>    | предмет (або його частини) | ознаки предмета (або його частин)           |
| Опис місця<sup>2</sup>       | місце розташування         | предмети                                    |
| Опис стану людини | особа                      | ознаки стану                                |
| Опис стану        | елементи                   | ознаки стану                                |
| середовища        | середовища                 |                                             |
| Оцінка предмета   | предмет                    | оцінка                                      |
| або явища         | явище                      |                                             |
| Розповідь         | особа                      | виконувані нею дії (події, що відбуваються) |           

**Примітка:**

1.  Опис зовнішності людини (портрет) та опис картини природи (пейзаж) є
    різновидами опису предмета.

2.  Опис приміщення (інтер’єр) та опис місцевості не внесено до таблиці,
    тому що кожний із них є синтетичним, поєднуючи в собі опис місця
    (ДЕ? – ЩО?) і опис предмета (ЯКЕ це ЩО?).

3.  У реченнях фрагменту-роздуму «дане» і «нове» не визначається,
    натомість визначаються теза, аргумент і висновок (якщо він є).

**Таблиця №2**

![](../../../postImages/lingvistuka-tekstu/R1-pic5.jpg)

## **Тема 4: Аналіз тексту на основі текстологічних знань**

Послідовність лінгвістичного аналізу тексту

1. Визначити тему і головну думку тексту.
2. Визначити підтеми тексту (у процесі складання плану тексту).
3. Визначити стиль тексту і поєднані в ньому типи мов­лення (основний і
допоміжні), виділити фрагменти з типовим значенням (розповідь, опис, роздум), з'ясу­вати структуру речень таких фрагментів — визначити в них «дане» й «нове».

## **Тема 5: Структурна організація (будова) тексту. Поняття про складне синтаксичне ціле. Мікротема ССЦ**

Кожне наступне речення тексту має доповнювати, уточнювати, розвивати або
спростовувати думку, висловлену в реченні попередньому.

Проте щодо свого смислового навантаження речення тексту не є
рівноцінними. Є такі, що відзначаючись відносною самостійністю, містять
найважливішу інформацію – вони називаються *авто семантичними
(самозначними).* Інші речення уточнюють, поглиблюють, конкретизують
зміст автосемантичного речення.

Для позначення такої групи речень, що складається з автосемантичного
речення і речень, від нього залежних, лінгвісти пропо­нували різні
терміни: компонент тексту, прозаїчна строфа, надфразова єдність,
лінійно-синтаксичний ланцюжок, складна синтаксична єдність. Найчастіше
вживаним є термін *складне синтаксичне ціле (ССЦ).* ССЦ є проміжною
ланкою між текстом і реченням.

Таким чином, — це група речень, об'єднаних тісним логічним і
синтаксичним зв'язком та являють собою більш повний порівняно з реченням
розвиток думки.

ССЦ може виступати компонентом, частиною тексту, але може існувати й
самостійно як мініатюрний художній твір. В окремих випадках ССЦ може
складатися з одного речення — це можливо тоді, коли в межах одного
речення охоплено тему з підтемами та підсумковою кінцівкою.

Суттєвою ознакою ССЦ є його змістова (тематична) єдність — це означає,
що всі речення, що входять до його складу, об'єднані однією
*мікротемою.* Тому межа ССЦ проходить саме в тому місці, де закінчується
розвиток мікротеми.

## **Тема 6: Способи зв’язку речень у системі ССЦ.**

Речення ССЦ поєднуються в основному двома типами зв'язку: *послідовним
(ланцюговим)* або *паралельним.* Темо-рематичний ла­нцюжок при
послідовному зв'язку такий: «даним» наступного ре­чення стає «нове»
попереднього. При паралельному зв'язку «дане» залишається одним і тим
самим 1.

Наприклад:

1. Послідовний зв'язок.

![](../../../postImages/lingvistuka-tekstu/R1-pic6.jpg)

2. Паралельний зв'язок.

![](../../../postImages/lingvistuka-tekstu/R1-pic7.jpg)

При послідовному зв'язку речення можуть поєднуватися між собою
займенниками, синонімами, лексичними повторами тощо. При паралельному
зв'язку кожне наступне речення не поєднується з паралельним — речення
рівноправні між собою й однаково стосу­ються зачину.

**Таблиця №3**

![](../../../postImages/lingvistuka-tekstu/R1-pic8.jpg)

## **Тема 7: Побудова ССЦ. ССЦ і абзац. Інтонація ССЦ**

ССЦ складається з трьох частин: *зачину, середньої частини і кінцівки*.

*Зачин* виражає ключову думку висловлювання. У системі ССЦ це найбільш
значуще (*авто семантичне, самозначне*) речення. Зачин групує навколо
себе інші речення, підпорядковуючи їх собі. *Середня частина*
складається з кількох речень, пов’язаних між собою й зачином послідовним
або паралельним зв’язком. Усі ці речення залежні від зачину і без нього
можуть бути незрозумілими. *Кінцівка* виражає висновок або ж підбиває
підсумок усьому сказаному вище. Часто кінцівка є узагальненням. У
кінцівці можуть бути вставні слова, що вказують на завершеність,
вичерпаність думки: *отже, одним словом, нарешті, таким чином.* Проте,
якщо думку вичерпано, кінцівки в ССЦ може і не бути.

Між ССЦ і абзацом немає тотожності. У тексті ССЦ може бути частиною
абзацу або ж членуватися на кілька абзаців.

Часто ССЦ і абзац можуть збігатися: такий збіг характеризує тексти суто
інформаційні, позбавлені емоційності. В емоційно заба­рвлених текстах
поділ на абзаци залежить від задуму автора. Якщо кілька розрізнених
фактів він хоче об'єднати в одну картину, абзац об'єднує кілька ССЦ.
Якщо з метою посилення експресії пов'язані між собою елементи він хоче
розмежувати, ССЦ членується на кілька абзаців. Отже, абзац виступає не
тільки засобом членування тексту на композиційній основі, він буває й
художнім засобом увиразнен­ня змісту, засобом підсилення емоційності
висловлювання.

Поділ ССЦ на кілька абзаців практикується в діловому мов­ленні,
здебільшого в документах великої суспільної ваги (Конституція України).

В інтонаційному плані ССЦ є закінченим цілим. Між ССЦ робиться глибока
пауза. Рамочні речення, тобто зачин і кінцівка, вимовляються повільніше,
більш напруженим тоном, ніж речення

середньої частини. «Нове» в кожному з речень зазвичай виділяєть­ся
логічним наголосом.
